# Test

Om ons concept te testen hebben wij in een 65+ woonwijkje het design voorgelegd aan verschillende ouderen. Hierbij wilden we weten of het toevoegen van een acitviteit duidelijk en gemakkelijk was. 

## Testplan

### **Inleiding doelgroep**

#### **Case**

Een 85-jarige vrouw wordt acuut opgenomen op de afdeling Inwendige Geneeskunde met koorts en kortademigheid. De afgelopen 2 weken ging het thuis matig, ze was vermoeid en lag meer in bed. Ze krijgt intraveneuze antibiotica omdat een lobaire pneumonie wordt geconstateerd. De eerste dagen op de afdeling ligt ze veel op bed, voelt zich duizelig en moe. 3 dagen na opname gaat zij voor het eerst weer lopen. Ze voelt zich zwak en lopen gaat moeizaam. Na 5 dagen kan ze naar huis. Ze is nog steeds moe, beweegt weinig, slaapt en eet slecht. Ze voelt zich thuis niet meer zo veilig als voor de opname en is het vertrouwen in haar eigen lichaam kwijt \(Bianca M. Buurman en Sophia E. de Rooij, 2015\).

De test is bedoeld voor ouderen die door gevolg van een ziekenhuisopname last hebben van functieverlies. Dat betekent dat zij essentiële activiteiten zoals wassen, aankleden en lopen niet meer zelfstandig kunnen uitvoeren. Het herstel hiervan is erg moeilijk. In het ergste geval kunnen de ouderen uiteindelijk vastzitten aan permanente thuiszorg.

#### **Omschrijving concept**

Een beter herstel door middel van gerichte motivatie en aansporing tot beweging van familie/vrienden op de pijnpunten van de patiënt.

## **Testpersoon 1:** Elly <a id="anne"></a>

* **Taak 1: Open de app**

   **Is het overzicht duidelijk?**

   _Ja ik kan gelijk mijn acitiviteiten zien die ik gedaan heb. Het lijkt heel erg op het blaadje wat je mij toen gegeven hebt_ [_**\(proof of concept\)**_](../../idee-ontwikkeling/methods/proof-of-concept.md)_\*\*\*\*_

   **Is het duidelijk waar de informatie voor staat \(gekleurde blokken bovenaan\)?**

   _Ja het is voor mij duidelijk en een goed vooruitzicht om het te kunnen zien._

   **Kunt u zonder instructies de app gebruiken?**

   _Ik zou misschien wel meer uitleg willen over de gevaren zones want ik snap de rondjes nu niet zo goed. Misschien een link met het onderdeel links._ 

* ​
* **Taak 2a: Voeg een activiteit toe aan uw dagelijkse beweging**

   **Is het gelukt om een activiteit toe te voegen?**

  _Ja dat is gelukt. Het was simpel en ik kon makkelijk alles aanklikken. Vond alleen de tijd invullen een beetje lastig met het rad._ 

* \_\_

   **Ging dit makkelijk?**

   _Ja._

   **Waren de stappen duidelijk?**

   _Ja. Erg fijn dat je aan de rechter kant ook nog een overzicht hebt._ 

   **Is het duidelijk waar de iconen voor staan?**

  _Ja alleen bij sommige activiteiten vind ik de iconen niet heel logisch._

   **Ging het vragen om hulp \(in de app\) makkelijk?**

  _Ja was erg gemakkelijk._ 

  **​**

* **Taak 2b:Voeg zelf activiteit aan de lijst toe**

   **Is het gelukt om een activiteit toe te voegen?**

  _Ja._

   **Ging dit makkelijk?**

   _Ja alleen snapte ik niet wat de tijd invullen niet zo goed. Ik snapte niet dat ik eraan kon draaien en het leek op een timer. Later zag ik wel dat de tijd veranderde en er stond hoelang ik iets had gedaan. Dit was alleen eerst onduidelijk._ 

   **Is de knop goed te vinden?**

   _Ja hij lijkt heel erg op die andere knop voor het toevoegen van een activiteit._

* ​
* **Taak 3: Pas uw gegevens aan**

   **Was dit makkelijk te vinden?**

   _Ja._

  **Ging het aanpassen van uw gegevens makkelijk?**

   _Vond dit wel moeilijk omdat ik het knopje van opslaan over het hoofd had gezien, deze was een beetje klein._

## Testpersoon 2: Dina

* **Taak 1: Open de app**

   **Is het overzicht duidelijk?**

  _Ja. Ik snap alleen de bovenste twee blokken niet. Mag ik daar op klikken?_

   **Is het duidelijk waar de informatie voor staat \(gekleurde blokken bovenaan\)?**

  _Ja de informatie snap ik wel._

   **Zijn alle kopjes duidelijk en passend?**

  _Ik snap niet wat die drie woorden onderin het blok doen. Ga ik dan ergens heen?_

   **Kunt u zonder instructies de app gebruiken?**

  _Ik denk dat ik dan wel even bezig ben. Ik ben nog niet heel goed op de iPad. Een beetje uitleg heb ik wel nodig denk ik._ 

* **Taak 2a: Voeg een activiteit toe aan uw dagelijkse beweging**

   **Is het gelukt om een activiteit toe te voegen?**

  _Ja. Vind alleen de plaatjes van de activiteiten gek. Waarom heeft afwassen dat plaatje? Ik vind dat verwarrend. Ik zie liever een afwasborstel._

   **Ging dit makkelijk?**

  _Ja, alleen de plaatjes waren verwarrend._

   **Waren de stappen duidelijk?**

  _Ja handig voor iemand zoals ik die niet heel veel iPad kennis heeft._

   **Is het duidelijk waar de iconen voor staan?**

  _Nee niet echt._

   **Ging het vragen om hulp \(in de app\) makkelijk?**

  _Ja._

  _**​**_

* **Taak 2b: Voeg zelf activiteit aan de lijst toe**

  **Is het gelukt om een activiteit toe te voegen?**

   _Ja ik dacht alleen dat ik moest zeggen wat ik wilde doen en dat de app dan mijn tijd bij zou houden._ 

   **Ging dit makkelijk?**

   _Ja._

   **Is de knop goed te vinden?**

   _Ja._

* **Taak 3: Pas uw gegevens aan**

   **Was dit makkelijk te vinden?**

   _Nee, ik snapte niet dat het die bovenste balk was die bij het onderste blok hoorde._

  **Ging het aanpassen van uw gegevens makkelijk?**

   _Ja alleen vond ik het lastig te vinden._

## Testresultaten

### Onboarding

Na aanleiding van de test met de ouderen lijkt het ons handig om een kleine onboarding toe te voegen als je het eerst de app download. Hierdoor krijgne ouderen een klein beetje uitleg vooraf en kunnen er wat dingen worden uitgelegd. 

### Iconen 

Dina begreep niet helemaal waar de iconen tijdens het toevoegen van een activiteit voor stonden. Zo begreep zij bijvoorbeeld het icoon afwassen niet helemaal en kon ze niet zo goed zien wat het was. Dit was dummy content van een iconenset die wij op het internet hadden gevonden. 

![](../../.gitbook/assets/4.2-stap-1-activiteit-toevoegen-custom%20%281%29.png)

### Moment van activiteit toevoegen

Ook was het niet duidelijk wanneer er een activiteit toegevoegd moest worden. Het was niet duidelijk of dit voor of na het doen van de activiteit moest. Uit de test bleek dat mensen dachten dat ze een activiteit moesten toevoegen voordat ze eraan begonnen. Het is de bedoeling dat mensen op een activiteit reflecteren als ze de activiteit gedaan hebben. 

![](../../.gitbook/assets/1.0-activity-copy.png)

### Tijd invullen

Veel testers dachten dat het kiezen van een tijd een soort timer was. Dit kwam door de manier waarop het eruit zag. Ook kregen wij als feedback dat het misschien lastig kan zijn om de tijd te onthouden als je achteraf iets moet invullen en dat je dan dus niet meer weet hoelang je de activiteit gedaan hebt. Wij hebben hiervoor gekozen om het zo te laten omdat er een mogelijkheid is om een melding te krijgen als je vergeet je activiteiten in te vullen. Hierdoor kunnen mensen die vergeet achtig zijn een reminder instellen. 

![](../../.gitbook/assets/6.0-stap-2-tijd%20%281%29.png)

