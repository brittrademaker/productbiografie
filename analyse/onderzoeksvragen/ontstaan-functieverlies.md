# Hoe onstaat functieverlies?

Uit onderzoek van Plusonline \(2017\) is gebleken dat het goed is om zo snel mogelijk na een operatie weer in beweging te komen. Door de hele dag in bed te blijven liggen, neemt de spiermassa in rap tempo af, en daarmee ook de spierkracht en conditie \(A. Severs, Plusonline, 2017\). Na één dag in bed liggen ben je al 5 procent van je spierkracht kwijt. Na een week op bed kost het moeite om uit een stoel overeind te komen. Eenmaal verloren spiermassa kan niet snel weer worden opgebouwd, zeker niet als je al wat ouder bent.

## Functieverlies onder ouderen

* Een deel van de 65-plussers heeft na acute ziekenhuisopname te maken met nieuwe beperkingen in het dagelijks functioneren,gedefinieerd als ‘functieverlies’.
* Functieverlies wil zeggen dat zij essentiële dagelijkse activiteiten als zichzelf wassen, aankleden en lopen niet meer zelfstandig kunnen uitvoeren.
* Eenmaal verloren functies zijn moeilijk te herstellen.
* Ouderen met functieverlies ervaren een lagere kwaliteit van leven en

  hebben vaak permanent thuiszorg nodig.

* Door tijdens het verblijf in het ziekenhuis systematisch in kaart te

  brengen hoe de patiënt daarvóór functioneerde, de patiënt vroeg te mobiliseren en goede revalidatie- en nazorg te geven, kan functieverlies tegengegaan worden. Deze interventies worden echter nog lang niet altijd ingezet.

* Tot nu toe lukt het maar bij een beperkt deel van de ouderen om functieverlies tegen te gaan. Belangrijke onderzoeksvragen zijn onder andere of alle ouderen kunnen herstellen van functieverlies, welke mechanismen de grootste impact hebben op functieverlies en hoe deze mechanismen te beïnvloeden zijn \(Buurman en de Rooij, 2015\).

## De grote boosdoener: bedrust

Een deel van de 65-plussers krijgt na acute ziekenhuisopname te maken met beperkingen in het dagelijks functioneren, gedefinieerd als ‘functieverlies’ \(Buurman en de Rooij, 2015\). Gemiddeld lopen patiënten in het ziekenhuis maar 4-7 minuten per dag en liggen ze de rest van de tijd in bed. Bedrust is echter desastreus voor ouderen. Gezonde ouderen die tien dagen op bed blijven en goede voeding krijgen, verliezen bijvoorbeeld al 10-15 procent van hun spiermassa en komen met moeite overeind. Minder dan de dagelijkse norm van 30 minuten bewegen, draagt ook bij aan een verhoogd risico op functieverlies. Volgens Buurman en de Rooij is het eenmaal opgelopen functieverlies lastig te herstellen, vroegtijdig mobiliseren levert daarom belangrijke gezondheidswinst op.

## Beloop van functioneren

Tussen de 22 en 47% van de ouderen ervaart na ziekenhuisopname functieverlies. Dit percentage varieert sterk, onder andere door de wijze van meten, de onderliggende aandoening en risicofactoren. Functieverlies wordt vastgesteld door bij opname en op een 2e meetmoment, zoals bij ontslag en 3 tot 6 maanden of een jaar na opname een vragenlijst af te nemen. Dit kan bij de oudere zelf, of – als de betrokkene cognitieve problemen heeft – bij de mantelzorger. Het niveau van functioneren wordt vastgesteld door de oudere een vragenlijst te laten invullen; in plaats daarvan kan ook een arts of verpleegkundige een interview afnemen of de betrokkene observeren bij de activiteiten van het dagelijks leven \(adl\). \(Buurman en de Rooij, 2015\)

## Niet iedereen is even vatbaar voor functieverlies

Niet elke patiënt heeft dezelfde conditie, hierdoor zullen er ouderen zijn die een betere conditie hebben en dus minder vatbaar zullen zijn voor functieverlies. Daarom zal de snelheid en hoeveelheid verlies van de spiermassa per patiënt verschillen. Zo houdt mijn oma er bijvoorbeeld van om elke dag even naar de supermarkt te lopen voor haar dagelijkse boodschap, zij zal meer bewegen dan iemand waarvoor de boodschappen gehaald worden \(Rademaker, 2018\). Daarbij verschilt het ook nog eens per ziekenhuis hoeveel er bewogen kan worden. In sommige ziekenhuizen lopen patiënten meer dan het gemiddelde. Een voorbeeld hiervan is het project “Beter Bewegen”, daarmee wil het AMC een ‘beweegvriendelijk’ ziekenhuis maken en besteedt daarom aandacht aan activatie van patiënten. Het AMC doet dit door patiënten schoenen of gympen aan te laten trekken in plaats van pantoffels. Conditie alleen is dus niet voldoende is om aan te geven wie er precies risico lopen op functieverlies, factoren zoals beweging in het ziekenhuis spelen hierbij ook een rol.

