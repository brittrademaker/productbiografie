# Hoe kunnen familie, vrienden, mantelzorgers zorgen voor een motiverende rol?

## Beter voorbereiden en voorlichten van ouderen en mantelzorgers

Omdat veel ouderen zich niet goed voorbereid voelen op de periode na ontslag uit het ziekenhuis en zich overvallen voelen door functieverlies, is het belangrijk om ouderen en mantelzorgers beter voor te bereiden en voor te lichten. We weten dat het geven van schriftelijk materiaal belangrijk is, zodat ouderen het kunnen nalezen. Maar op welke manier voorlichting bij kan dragen aan preventie van functieverlies behoeft verder onderzoek. Daarin is het samenwerken met ouderen cruciaal.

## Motivatie als mogelijk medicijn tegen functieverlies

Ouderen kunnen de stijd tegen functieverlies niet alleen aan, daarom is het belangrijk dat ouderen, verzorgers en familie de krachten bundelen. Vaak zijn ouderen verzwakt na een operatie of angstiger geworden om bepaalde activiteiten nog te volbrengen. Zo blijft mijn overgroot oma liever in haar stoel zitten en laat ze anderen drinken voor haar pakken, omdat ze bang is dat ze anders valt of pijn heeft \(Rademaker, 2018\). Verzorgers en familie moeten ouderen motiveren om meer te gaan bewegen en hierin een actieve rol spelen. Volgens het onderzoek van Leven met dementie \(2015\) raken veel ouderen namelijk het vertrouwen in eigen kunnen kwijt na verlies van spierkracht en conditie. Cognitieve gedragstherapie \(CGT\) bij ouderen met weinig vertrouwen, kan helpen om hen over de drempel te krijgen \(GGZ, 2008\). Ook is het noodzakelijk om de ouderen niet in de watten te leggen maar ze zelf te laten lopen door bijvoorbeeld samen een klein boodschapje te doen. Door vaker samen te bewegen wordt er een routine gecreëerd en gaan de bewegingen de patiënt makkelijker af.

## Lage self-efficacy

Ouderen lijken het vertrouwen in hun eigen lichaam te zijn kwijtgeraakt na ziekenhuisopname, dit kan het herstelproces mogelijk negatief beïnvloeden. Psycholoog Bandura \(1977\) suggereert dat gedrag in grote mate wordt bepaald door de verwachting die men over dat gedrag heeft. Self-efficacy hee! betrekking op de overtuiging van een persoon in het eigen kunnen of niet-kunnen. Elke patiënt wil zo snel mogelijk beter worden, maar als dit succes niet behaald word, omdat lopen bijvoorbeeld minder soepel gaat dan verwacht, raken mensen het vertrouwen kwijt. Volgens Renkema \(2006\) kan de steun van verzorgers/familie een positieve invloed hebben op de mate van self-efficacy van patiënten. De eerder genoemde, cognitieve gedragstherapie \(CGT\) die het vertrouwen in het eigen kunnen versterken, gecombineerd met bewegen, kunnen daarom ook mogelijk bijdragen aan het herstel.

